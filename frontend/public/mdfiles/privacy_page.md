## Privacyverklaring Holontool inbreng

### Identiteit

Zenmo B.V. is als penvoerder van het Holon Consortium de verantwoordelijke rechtspersoon voor het zorgvuldig omgaan met je privacy.

Adres:
Zenmo B.V.,
Hoefstraat 1a,
5255PB Herpt

Kamer van Koophandel:
Zenmo B.V.,
nummer 71609113

Contact inzake privacy: [privacy@holontool.nl](mailto:privacy@holontool.nl)

In deze verklaring vertellen we je hoe we met je gegevens omgaan.

### Doel

Het doel van de verwerking van de gegevens is slechts het krijgen van input voor de holontool van professionals werkzaam in de energiesector, bijvoorbeeld als beleidsmedewerker. De maillijst en die hiervoor wordt gebruikt waar de gegevens in zitten, wordt slechts gedeeld met relevante leden van het Holon Consortium en dus absoluut niet daarbuiten. Hetzelfde geldt voor de survey-gegevens. Deze worden zelfs bewust nog beperkter gedeeld. Hieronder meer over deze twee datasets, welke gegevens ze precies bevatten en hoe we er mee omgaan.

### Oorsprong van gegevens

We hebben twee aparte datasets waarvan we je graag de oorsprong vertellen en hoe we per dataset met je gegevens om zullen gaan. De eerste is een maillijst, via welke je hoogstwaarschijnlijk bent benaderd. De tweede zijn de gegevens die we verzamelen via een survey.

#### Maillijst

Alle persoonsgegevens op de maillijst die wij hebben samengesteld komen uit het persoonlijke netwerk van het Holon consortium, een groep van experts en modelleurs die onderzoek doen naar semiautonome energiesystemen. Voor meer informatie over Holon, zie: [topsectorenergie.nl](https://www.topsectorenergie.nl/nieuws/groot-onderzoekstraject-holon-van-start).

#### Surveygegevens

Naast persoonsgegevens verzamelen wij via surveys input voor het Holon project. Deze kunnen indien gewenst anoniem ingevuld worden. Deze kunnen zo niet aan de gegevens in eerdergenoemde maillijst worden gelinkt. Je antwoorden zijn dus indien gewenst anoniem. De surveys worden zo ingesteld dat er niet automatisch persoonsgegevens zoals een e-mailadres of een IP-adres worden verzameld.

Mocht je wel een e-mailadres of naam in de survey invullen, dan is de survey die je invult dus niet meer anoniem. Echter wordt de rapportage van deze gegevens slechts gedeeld binnen de Holon onderzoeksgroep. Bovendien worden de namen en e-mails weggelaten bij de rapportage, zodat daar maar één iemand toegang tot hoeft te hebben. De rest van Holon ziet zo niet welke persoon welke antwoorden heeft gegeven. Zo letten we op je gegevens.
De surveygegevens zijn via Surveymonkey &#39;3 factor&#39; beveiligd. Dit betekent dat je zowel een wachtwoord als sms-code nodig hebt voor toegang én slechts op twee devices van de gegevensverwerker zichtbaar is.

### Duur van de opslag

De einddatum van het Holon project is op 15 juni 2023, dit is de maximale tijd dat je gegevens zullen zijn opgeslagen.

### Recht op inzage, rectificatie of wissen

Voor die tijd heb je ook al recht op het wissen van je gegevens uit deze maillijst. Ook heb je recht op inzage of rectificatie. Voor al deze zaken kun je contact opnemen met [privacy@holontool.nl](mailto:privacy@holontool.nl)

### Rechtsgronden

Voor de verwerking van deze gegevens in de maillijst zien wij in dit geval een zogeheten &quot;gerechtvaardig belang&quot; als grondslag. Dat betekent dat er een afweging is gemaakt tussen privacy van de personen in deze maillijst en Zenmo B.V. en daarmee Holon, waarbij de verwerking noodzakelijk is voor de verwerkingsverantwoordelijke Zenmo B.V.

In makkelijke woorden: Zenmo B.V. kan haar werkzaamheden niet goed uitvoeren zonder via deze maillijst enquetes uit te sturen. Holontool beoogt beleidsmedewerkers te ondersteunen. Zonder de mening van beleidsmedewerkers te kunnen vragen, kan dit niet goed gebeuren.

Voor de surveygegevens is de rechtsgronde &quot;toestemming&quot;, gezien je door het invullen van de survey zoals vermeld toestemming hebt gegeven voor de verwerking van je persoonsgegevens volgens deze privacyverklaring.

### Klachtrecht

Wanneer je gegevens ergens verwerkt worden, dus ook voor deze maillijst, heb je het recht om een klacht in te dienen bij de Autoriteit Persoongegevens. Dit kan via: [autoriteitpersoonsgegevens.nl](https://www.autoriteitpersoonsgegevens.nl/nl/zelf-doen/gebruik-uw-privacyrechten/klacht-melden-bij-de-ap).
